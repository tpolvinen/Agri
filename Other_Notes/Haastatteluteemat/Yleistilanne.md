# Haastateltavan kuvailu AIoT:n ja maatalouden yleistilanteesta

@aHaastattelu2017
@bHaastattelu2017
@cHaastattelu2017
@dHaastattelu2018
@eHaastattelu2018


Haastatteluissa pyydettiin haastateltavaa kuvailemaan omaa näkemystään maatalouden yleisestä tilanteesta AIoT:n ja digitalisaation näkökulmasta.

1.1 Maatalouden kenttä on hyvin hajanainen ja pirstaleinen.  ... 

3.1 Hyvin sekava yleistilanne. ...


*Pyritään saamaan enemmän ja/tai parempaa tulosta samoilla -tai pienemmillä- panoksilla ja vähäisemmillä resursseilla, joten täsmäviljely. Täsmäviljely toimii pohjana jota pyritään paranatamaan AIoT-ratkaisuilla.*
*pyritään toteuttamaan ja parantamaan täsmäviljelyratkaisuita aikaisempaa älykkäämmillä teknologiaratkaisuilla, lisätyllä älyllä*

H1.33 ... Historiallisesti ollaan toteutettu täsmäviljelyä jo hevosaikaan talikolla ja hiljaisella tiedolla, vähäisin panoksin. Tehostumisen ja nyt pinta-alaperustaisen EU-tuen myötä maatilojen koon on pakko ollut kasvaa, yhden ihmisen tulee voida käsitellä yhä suurempi peltopinta-ala samassa aikaikkunassa kuin aiemmin. Tämä on tarkoittanut, että koneiden koko on suurentunut, lohkoista on tehty suurempia, lohkoja on käsitelty samoilla tasasäädöillä, jolloin ollaan menetetty tuntuma ja täsmä viljelystä. "Nyt otetaan takaisin sitä tarkkuutta, mitä talikolla levitettäessä aikanaan toteutettiin."

1.10 Täsmäviljelyssä pyritään asettamaan jokaiseen pellon neliöön vain sen tarvitsema panos eikä yhtään enempää, jolloin suurilla peltopinta-aloilla toimittaessa voidaan täsmäviljelyn vaatiman järjestelmähankinnan hankintakustannukset kattaa jo kolmessa vuodessa saavutettavilla lannoitesäästöillä. Tämä on tullut mahdolliseksi tarvittavien teknologioiden leviämisen ja hintojen alenemisen myötä, jolloin niistä on tullut ns. perusteknologiaa.

1.11 Pienillä peltopinta-aloilla toimittaessa tulee täsmäviljelyn vaatima lisäinvestointi koneiden hinnassa kattaa työn tehostamisella. Työtehoa saadaan yleensä lisättyä työkoneiden automaattiohjauksella ja telemetriatoimintojen avulla toimivan ennakoivan huollon sekä vikadiagnostiikan avulla. Telemetriapalveluista saadaan myös analytiikan avulla tietoa paitsi koneiden myös tuotantoprosessien tilasta, jolloin toimintaa voidaan optimoida parempien tulosten saavuttaamiseksi. Tällaisia etuja on aikaisemmin saatu vain full-liner -järjestelmien avulla, mutta nyt vastaavia tietoja tuottavia järjestelmiä on tullut markkinoille myös full-liner -ratkaisuiden ulkopuolelle. Oman työn tehostumisen lisäksi säästöjä voidaan saavuttaa myös tehokkaammalla urakoitsijoiden käytöllä, kun töiden ohjeistaminen tehdään digitaalisesti esimerkiksi työtiedostoilla.

1.12 Pienillä tiloilla voidaan toteuttaa täsmäviljelyä viljelijän oman hiljaisen tiedon avulla ilman täsmäviljelyssä käytettäviä tietojärjestelmiä, mutta tehtäviä ulkoistettaessa täsmäviljelyn vaatimien ohjeiden määrä on suuri. Työkoneiden ja prosessien datan keräämisellä ja pilvipalveluun tallentamisella viljelijän omaa hiljaista tietoa voidaan hyödyntää myös urakoitsijan hoitaessa töitä.

2.30 Voin kuvitella, että tilakokojen kasvaessa ja tilojen määrän pienentyessä maanviljelystä tulee enemmän liiketoimintamaisempaa ja kustannusrakenteitakin lasketaan tarkemmin.

1.29 Tilojen määrän vähentyessä jäljelle jäävistä yhä suurempi osa tekee liiketoimintaa enemmän tosissaan, mikä voi alentaa uusien asioiden käyttöönoton kynnystä. Toisaalta suomalaiset viljelijät ovat tehneet investointeja hyvin harkiten ja välttämällä suuria kertainvestointeja. Samalla viljelijät ovat pyrkineet keskittämään hankintansa todistetusti toimivaan tekniikkaan ja sovittamaan toimintansa kulloinkin vallitseviin suhdanteisiin. ...

*tähän aasinsilta tekniikasta ja laitteista, joita hankitaan ja joihin on tulossa uutta*

5.1 Maatalouden IoT-ratkaisuissa ollaan murroksen partaalla, jossa analogisista hevosvoimia tuottavista laitteista ollaan siirtymässä digitaalisiin *tietoa tuottaviin ja käsitteleviin* laitteisiin. ... Maanviljelytoimintaan ollaan vaatimassa samankaltaista toiminnallisuutta kuin muualla on yleistynyt, kuten mobiilikäyttöliittymät, appit, sosiaalinen verkostoituminen laitteiden avulla/kautta. 

*näissä on molemmissa ⬆️⬇️ yleiset sovellukset ja tietotekniikan tilanne*

3.1 ... Keskuskoneista tilakohtaisiin PC-mikroihin ja nyt takaisin verkkoon, samoin kuin yleisissä sovelluksissa.

3.2 Uusi tilanne on, että laitteet ovat liittymässä tilan tuotantokoneisiin, mistä kerätään tuotantotietoa ja laitteita ohjataan kerätyn tiedon perusteella.
Verkottuminen on alussa mutta selkeä suunta.

3.3 Laitteisiin on tulossa enemmän anturointia ja verkkoliikenne toimii muutoin kuin SMS-viesteillä.

3.26 Maatalousautomaatiossa on tällä hetkellä aika monissa laitteissa käytössä SMS-viestit, joiden avulla ollaan helposti saatu laite kommunikoimaan käyttäjille laitteen tilasta.

5.3 *haasteena laiteintegraatio (?), farm mngmnt, päätöksenteon apu, datan perusteella*
... Tällä hetkellä ollaan murroskohdassa ja vasta harjoittelemassa ensimmäisten IoT-ratkaisuiden käyttöä maanviljejyksen alalla, jolloin laitteet ovat keskenään erilaisia *(epäyhteensopivia)* ja esimerkiksi telemetriatuotteet ovat selkeästi eri kategoriassa kuin FMS-tuotteet *eivätkä keskustele keskenään*. ...

4.1 Maatalouden IoT:ssä ja digitalisaatiossa on tällä hetkellä jo valmiina useita kokonaisuuden osia ("leegopalikoita") joita voidaan ottaa käyttöön ja riippuen maatalouden osa-alueesta jossain määrin on otettu käyttöön. *Osat ovat vielä erillään.* ...





1.1 ... On hyvin vaikeaa tehdä kattavia yksittäisiä ratkaisuja jonka voisi ostaa kerralla ja joka kattaisi koko viljelyprosessin.

1.1 ... Teknologioita otetaan käyttöön yksittäin, tapaus tapaukselta, eikä viljelyprosessien digitalisointi toimi samalla tavoin kuin teollisuuden prosessien kanssa.

3.20 Myytävinä tuotteina maatalouden IoT-ratkaisuita on aika vähän. Tällä hetkellä kentällä on käytössä ratkaisuita, joissa saattaa olla joitain varsinaisten IoT-ratkaisuiden piirteitä ja toiminnallisuuksia.
Viljelysuunnittelun teko pellolla toimii PC-ohjelmana, mihin on kokeellisesti liitetty omia sääasemia mutta ei muita laitteita.

3.24 Tällaiset *oikeat IoT-* laitteet ovat vielä harvassa, mutta niiden yleistymistä odotetaan tapahtuvaksi lähiaikoina.
...
Viljakuivurin toimintaa olisi erityisen hyödyllista voida hallita etäisesti, koska sen käyttösesonki on lyhyt *mutta viljelijälle kiireinen*.

3.21 Valtran huollon sovellus, jolla huolto voi havainnoida traktoreita ja tarvittaessa antaa etätukea ja ohjata kentällä olevia huollon työntekijöitä, on kyllä IoT-ratkaisu.
Meneillään olevasta IoT-buumista huolimatta sellaisia laitteita, jotka olisi alunperin suunniteltu IoT-laitteiksi joilla on oma nettiosoite, josta voidaan kerätä dataa ja jonka toimintaan voidaan vaikuttaa *verkon yli*, on aika vähän.
Laitteiden välillä liikkuu kyllä dataa, mutta muutenkin kuin IP-verkon kautta kuten muistilaitteilla siirrettynä paikasta toiseen.

4.2 Verrattuna tilanteeseen neljä vuotta sitten, nyt saadaan enemmän kytkettyä laitteita vapaasti toisiinsa.
On suuria ongelmia saada kiinteät laitteet, liikkuvat työkoneet, viljelysuunnitteluohjelmistot, sensorijärjestelmät ja ulkopuolisten tahojen tarjoamat datalähde tai -analyysipalvelut toimimaan yhdessä, jakamaan dataa ja tietoa niin, että sitä pystyisi helposti käyttämään maatilan toiminnan parantamisessa.

*edellisessä 4.2 integraatiohaaste, seuraavassa 2.5 tietoliikennehaaste*

2.5 Peltokasvintuotannon tavoitetila mihin pyritään on monien teknisten rajoitteiden takana. Dataa pystytään keräämään suuria määriä, mutta sen siirtämiseen ei ole infrastuktuuria.
Oman ymmärrykseni mukaan reaaliaikainen järjestelmien välinen (pellolta kerätyn) datan siirto ei suuren datamäärän takia vielä ole teknisesti mahdollista.
Nopeat tietoliikenneyhteydet edistäisivän näiden järjestelmien tuotekehitystä. ...

4.1 ... *Osat ovat vielä erillään.*
"Vapaa, avoin, järjestelmien välinen yhteistyö ja dataintegraatio on vielä vaikeaa."

3.4 Tällä hetkellä käytössä olevat laitteet osaavat puhua toisilleen hyvin vähän.
Tätä tarkoitusta varten ei ole oikeastaan muita standardeja kuin ISOBUS. ...

4.5 ISOBUS-standardi on ratkaissut pitkälle työkoneiden yhteenliitettävyyden ongelman ja nyt kehityskulku on menossa kohti seuraavaa vaihetta, missä työkoneet liitetään osaksi jotain isompaa järjestelmää. ...
4.5 ... Esimerkiksi Agrineuvoksen kehittämällä ratkaisulla saadaan Valtran traktorit kiinni Agrismart-järjestelmään. Agrismart-järjestelmän avulla traktorin tuottama data siirtyy automaattisesti viljelysuunnittelujärjestelmään ja toisin päin.

3.4 ... Muitten kuin ISOBUS-standardia käyttävien laitteiden käytössä on ratkaisuja, jotka ovat sovelmia muista standardeista eivätkä ne ratkaisut ole millään tavalla toimialan de facto -standardeja. ...
... Järjestelmien välisessä tiedonsiirrossa on käytössä jäsentymättömiä Comma Separated Value (CSV) -pohjaisia ratkaisuita.

3.5 Nämä CSV-pohjaiset ratkaisut ovat joko laitevalmistajien itse kehittämiä ratkaisuita tai yleiseen käyttöön otettuja tapoja toimia, joita ei ole suunniteltu yleiseen käyttöön. Osa niistä on muodostunut ilman tuottamusta, ikään kuin tahattomasti toimijoiden omaksuessa ratkaisuita ottamatta huomioon ratkaisuiden elinkaarta. ...

*hajanaista tilannetta pyritään yhtenäistämään keskittymällä...*

2.5 ... Tällä hetkellä keskitytään eri tahojen eri tarkoituksiin keräämien tietojen yhdistämiseen, tiedolliseen käyttämiseen ja jakamiseen eri toimijoiden kesken.

2.6 ... Ollaan siirtymässä koko ajan lähemmäs kokonaisvaltaista tilanhallintajärjestelmää ja
Agritechnica -messuilla esiteltiin MyYara -viljelijäportaaliohjelmisto, jossa on esim. Saksan markkinoihin räätälöity viljelysuunnitteluohjelma, johon voi syöttää N-sensor-kartat ja N-tester-lukemat. ...

*osaksi isompaa järjestelmää-kehitys lähtee yksittäisten viljelijöiden digiharppauksilla, pienin askelin*

5.15 Oman näkemykseni mukaan asiakkaiden tekemä harppaus digitaaliseen toimintaympäristöön ja siitä saadut kokemukset/palaute on tärkein osa tätä kokonaisuutta. Käyttöönotosta ja käytöstä saatujen kokemusten ja asiakaspalautteen pohjalta voidaan ohjata valmistajan omaa kehitystyötä oikeaan suuntaan. 
Maanviljelijöiden digitalisaatioharppaus etenee pienillä askelilla kunkin viljejijän oman harkinnan ja oman toiminnan yksilöllisten tarpeiden mukaisesti.
Tämä voi alkaa esimerkiksi yhden telemetriatuotteen käyttöönotolla josta he lähevät laajentamaan digitaalisten teknologioiden käyttöä omassa toiminnassaan. Samalla he kasvattavat omaa osaamistaan ja havaitsevat uusien teknologioiden hyötyjä ja millaisia etuja ne tarjoavat *juuri heille*.
...

1.2 Maatilat ovat yksittäistapauksia: tuotantosuunniltaan, tilakooltaan, henkilöstöltään, historialtaan, teknologiatasoltaan, teknologiaorientoitumiseltaan hyvin erilaisia. Kentällä on otettu digitaalisia työkaluja käyttöön hyvin vaihtelevasti. Osa viljelijöistä aktiivisesti etsii ja ottaa käyttöön uusia teknogioita toimintansa tehostamiseksi, osa taas ei ottaisi niitä käyttöön vaikka niitä tarjottaisiin valmiina ratkaisuina.

5.? Asiakkaat haluavat ymmärtää miten heidän omaa toimintaansa voidaan parantaa, miten nykyisestä peltopinta-alasta pystyttäisi hankkimaan enemmän, tehokkaammin, pienemmillä kustannuksilla ollen ensimmäisinä toimijoina uudella markkina-alueella.
Puhutaan kahdesta eri tavasta: 
1. Miten laitteen tuottamaa dataa voitaisiin hyödyntää, miten maanviljelystä on tehty sekä miten laitteita on käytetty.
2. Farm Management Software (FMS) missä voidaan päättelemällä miten toimintaa/prosesseja voitaisiin parantaa.
Eli miten tehdään enemmän tai miten tehdään tehokkaammin lopputuotetta. Nämä lähestymistavat ovat selkeästi esillä.

5.2 AGCOn osalta Valtra on lähdössä kaupallistamaan ensimmäistä telemetria- ja IoT-ratkaisua, mikä on saanut todella hyvän vastaanoton. Asiakkaat ovat vaatimassa tätä ratkaisua käyttöönsä ja asiakkaiden arvioiden mukaan tämä ratkaisu ei ole vain hyödyllinen lisä vaan toiminnalle vastaisuudessa ehdottoman tarpeellinen.
Asiakkaiden havaittua telemetriaratkaisun hyödyt sellainen halutaan kaikkiin laitteisiin.
Viljelijälle pyritään tuottamaan ikään kuin sihteeri olkapäälle muistuttamaan tarvittavista toimenpiteistä, koska maanviljelijän työssä tulee ymmärtää biologiaa/kasvitiedettä, koneiden huoltoa ja operointia, meteorologiaa, liiketoimintaa jne. ja kaikkiin näihin liittyviä toimintoja tulee hallita päivittäisessä työskentelyssä, jolloin on tarvetta kaikille helpottaville ratkaisuille. Paitsi, että näillä ratkaisuillamme viljelijän työtä voidaan helpottaa, voimme AGCOna, laite- ja ratkaisutoimittajana päästä lähemmäs viljelijää partnerina jolloin voimme myös tehdä parempaa ja asiakaslähtöisempää tuotekehitystä. *IoT-teknologiaratkaisuilla voidaan tehdä tuotekehitystä myös datan perusteella, asiakaspalautteen ja oman työn lisäksi.*
IoT-ympäristön kehittymisestä on hyötyä koko maataloudelle, samoin kuin siitä on molemminpuolinen hyöty sekä meille että asiakkaillemme.

5.1 ... Uusiin vaatimuksiin ovat voimakkaasti panostamassa AGCO, Valtra-Fendt, Massey Ferguson, Challenger. Toiminnan digitalisaatioon, telemetriaan, Farm Managementiin, laitteiden käytön projekteja on yhtä aikaa menossa. Nämä osa-alueet edustavat uuden aallon huippua ja niiden on katsottu olevan tärkeitä.

5.15 ... Sitä mukaa kun markkinoille tuotetaan uusia IoT-ratkaisuita valmistajat oppivat miten asiakkaat haluavat niitä käyttää.
Asiakas- ja käyttäjälähtöisellä kehittämisellä voidaan päästä nyt nousevan ensimmäisen digitalisaation aallonharjan ylitse. 
Tämän aallonharjan ylitse pääsyn vaatimien ponnistelujen jälkeen voidaan jatkaa kehittämistä saatujen kokemusten ja näkemysten viitoittamaan suuntaan.



---

1.3 Kotieläintuotannossa on jo laajasti käytössä pitkälle automatisoituja tehdasmaisia laitoksia, koska niiden tapauksessa ollaan voitu soveltaa olemassaolevan teollisuusautomatiikan ratkaisuja. Kasvihuoneet ovat myös samankaltaisia tehdasmaisia laitoksia, joihin automatiikan ja tietoverkkojen asennus ja käyttö on ollut verrattain helppoa. Tosin teollisuusautomaatiota on tässä tapauksessa jouduttu muokkaamaan käyttäjäystävällisemmäksi, jotta viljelijä voi hallita järjestelmää omalla osaamisellaan eikä hänellä tarvitse olla käyttöinsinöörin taitoja. 

H1.4 Automatiikan näkökulmasta kasvihuoneet ovat luonteeltaan samankaltaisia kuin monet teollisuuden tuotantolaitokset. Ne ovat kiinteitä rakennelmia joihin on helppo asentaa sähkö- ja tietoverkkoja sekä erilaisia sensoreita ja toimilaitteita ja tämä on yksi syy siihen, että lähiverkkotekniikalla toimivaa kasvihuoneautomatiikkaa on ollut käytössä jo pitkään.
Suomessa on pitkälle tutkittu suljettuja kasvihuoneita, jotka ovat myös hyvin pitkälle automatisoituja ja monikerrosviljelyratkaisuita. (Monikerrosviljelyllä tarkoitetaan useissa päällekkäisissä tasoissa tapahtuvaa viljelyä, mikä eroaa tavallisen kasvihuoneen yhdessä tasossa tapahtuvasta viljelystä.) Nämä ratkaisut voidaan rinnastaa tehdasautomaatioon ja useat monikerrosviljelyratkaisut perustuvat teollisuusautomaation ratkaisuihin.
Tällaisissa monikerrosviljelyratkaisuissa on yleensä teollisuusautomaatio muokattu viljelijän tarpeisiin ja niin helppokäyttöiseksi, että viljelijän oma asiantuntemus riittää sen käyttöön. Tällöin käyttäjä ei tarvitse käyttöinsinöörin osaamista järjestelmää käyttääkseen, vaikka lähtökohtana ollut automaatiojärjestelmä sitä vaatisi.
Samoin kuin muussa teollisuusautomaatiossa, nämä monikerrosviljelyjärjestelmät voivat (yleensä) havaita itse siinä ilmeneviä vikoja ja lähettää huoltokutsuja tarvittaessa. Tällä samalla periaatteella toimivat myös lypsyrobotit, jotka lähettävät havaintodataa robotin tilasta sen valmistajalle. Tällöin valmistajat käyttävät keräämäänsä dataa pääasiassa oman tuotekehittelynsä apuna, mutta tarjoavat myös käyttäjälle etätukea tarvittaessa.

1.5 On tärkeää huomata, että tehdasmaisessa toimintaympäristössä yksi toimija on voinut valmistaa kattavan kokonaisratkaisun tai 2-3 toimijaa ovat voineet muodostaa pienen ekosysteemin, joiden tuotteet muodostavat keskenään vastaavan kokonaisratkaisun. Tämänkaltaisen ratkaisun ei tarvitse olla yhteensopiva tai toimia minkään muun toimittajan järjestelmien kanssa, mikä tekee kehitystyöstä paljon helpompaa.

4.17 Kasvihuonetuotannon ja kasvitehtaiden IoT-ratkaisuiden kehitys käy kuumana, mutta itse odotan muita kuin salaatin kasvatusta.




1.36 Peltoviljelyssä ei tehdasmainen automaatioteknologioiden sovellus onnistu, toisin kuin kasvihuonetuotannossa. Kasvihuonetuotannossa voidaan soveltaa suoraan tehdasautomaatiota jo konseptitasolla.

4.4 Viljelijän toiminnan luonteen muuttumiseen tulee kiinnittää huomiota. Rooli peltotöiden suorittajasta on muuttumassa "manageriksi" ja tilan toiminnan hallinnoijaksi.
Tällöin viljelijä on aika kaukana itse pellosta ja pellolla vallitsevasta tilanteesta robotin suorittaessa peltotyön viljelijän puolesta. Tämä vaikuttaa pitemmällä tähtäimellä viljelijän ammattitaitoon ja lyhyellä aikavälillä viljelijän tilannetietoisuuteen pelloilla vallitsevasta tilanteesta.
