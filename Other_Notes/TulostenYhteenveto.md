
# Yhteenveto

IoT -teknologiat ovat voimakkaasti tulossa käyttöön kasvintuotannon alalla. On meneillään teknologia-aalto, jossa muuttuvaan toimintaympäristöön parhaiten sopivia ratkaisuita ollaan vasta hakemassa. Viljelytoiminnan tehokkuuden lisäämiselle on selkeä tarve ja IoT -teknologioiden avulla voidaan vastata tähän tarpeeseen. Teknologioiden laajamittaisen omaksunnan tiellä on kuitenkin useita merkittäviä avoimia haasteita. Suuri osa niistä liittyy maatalouden alan ominaispiirteisiin kuten yleiseen hajanaisuuteen sekä data- ja järjestelmäintegraatioiden, tietoliikenneyhteyksien ja tuotantoympäristöjen asettamiin haasteisiin. Näiden haasteiden vaikutuksesta kasvintuotannon IoT -teknologioiden omaksunta on erityisesti peltotuotannon sovelluksissa muita teollisuudenaloja jäljessä. Valmiiden IoT-ratkaisuiden vähäisyyden takia tämän opinnäytetyön tutkimustulokset painottuvat valmiita ratkaisuita ja käyttötapauksia enemmän tutkimusten, AIoTn avointen haasteiden ja tulevaisuuden visioiden tarkasteluun. Samoin suurin osa AIoT -järjestelmistä ei ole "aitoja" tai "täysimittaisia" IoT -ratkaisuita, joissa antureiden tuottama data analysoitaisiin ja tulosten perusteella kontrolloitaisiin viljely-ympäristöä täysautomaattisesti.

Uudet teknologiat vaikuttavat osaltaan toimintaympäristön muutokseen. Kasvintuotanto on tehostumassa globaalisti ja suuntaus on kohti yhä laajamittaisempaa, teollista ja  teknologiaintensiivistä tuotantomallia. Nämä toimintamallit ovat yleensä datavetoisia ja vaativat yhä enemmän mitattua digitaalista tietoa. Tätä tietoa voidaan tuottaa IoT -teknologioilla, jotka tulevat toimimaan kasvintuotannon automaation taustalla. Uudet teknologiat mahdollistavat myös uusien liiketoimintamallien kehittämisen.

Suurin osa kasvintuotannon IoT -järjestelmistä keskittyy vielä mittausdatan tuottamiseen, kontrolloinnin järjestelmien ollessa vielä harvinaisempia. Yleensä AIoT -järjestelmissä monitoroidaan viljely-ympäristön muuttujia kuten ilman lämpötilaa, ilmankosteutta, maaperän kosteutta ja auringonsäteilyä. Kontrolloinnin järjestelmissä käytetään useiten toimilaitteita kastelujärjestelmien automatiikassa. Viime aikoina monitoroinnin järjestelmiin on lisätty toiminnallisuuksia päätöksenteon tukemiseksi ja hallinnollisiin tarpeisiin.

Anturilaitteet ja niillä kerätty data toimii IoT -järjestelmien toimintaketjun alkupäänä. Dataa voidaan tuottaa useilla eri tavolla sekä kasveista että koneista. Maatalouskoneisiin asennettujen sensorien tuottaman tiedon sekä kaukokartoituksen korkearesoluutiokuvien tuottaman tiedon avulla voidaan optimoida viljelmien hallintaa, jolla voidaan saavuttaa parempia satoja ja parantaa tuottavuutta ympäristöystävällisemmin. Tuotettua dataa voidaan käyttää tosiaikaiseen työkoneiden ohjaamiseen ja data voidaan siirtää verkon ylitse tallennusta ja analytiikkaa tuottavaan palveluun, josta analytiikan tulosten perusteella tuotetaan suosituksia toimenpiteitä varten. 

Tietoliikenneratkaisut ovat peltoviljelyn AIoT -ratkaisuissa yleensä langattomia verkkoja joista yleisimmin käytettyjä ovat yksityisiin langattomien verkkojen protokolliin perustuvat ratkaisut. Osa ratkaisuista käyttää matkapuhelinverkkoja, kun taas puutarha- ja erityisesti kasvihuonetuotannon ratkaisuissa on pitkään sovellettu yleisiä tai teollisuuden tietoliikenneratkaisuita. Yksi keskeisiä AIoT:n kehityksen haasteita on vakaiden ja luotettavien langattomien yhteyksien kehittäminen alueille, joilla tietoliikenneyhteyhet ovat tällä hetkellä rajalliset. Suuren mittakaavan AIoT -laitteiden käyttöönotot edellyttävät tietoliikenneverkkojen arkkitehtuurin uudistamista, jotta verkot voisivat sopeutua IoT -järjestelmien datan tuotannon muotoihin ja vaihtelevaan tietoliikennemäärään.

Analytiikkapalveluissa kasvien mallinnuksen avulla ja tuotetun datan perusteella voidaan tuottaa ennusteita esimerkiksi sadon kasvusta sekä analysoida tautipaineita ja muita uhkia. Analytiikan perusteella voidaan tuottaa myös suosisuksia viljelytoimenpiteiksi. Suosituksien toimeenpano voidaan jättää ihmisen suoritettavaksi tai automatisoida. Yleensä kasvihuone- ja kasvitehdasratkaisuissa automaatio on tällä hetkellä yleisempää ja kehittyneempää, kun taas peltotuotannossa viljelijä tai urakoitsija yleensä ottaa suositukset ja työtiedostot toimeenpantaviksi. Viljelytoimenpiteissä käytettyjen koneiden tuottamaa data voidaan tallentaa sadon tuotantotapatietoihin ja jakaa tuotantoketjussa eteenpäin. Tallennettu tieto voidaan myös jakaa alustapalvelussa, jossa voidaan integroida useiden eri toimijoiden tuottamaa tietoa. Tällaiset maatalouden alustapalvelut ovat vasta tulossa markkinoille, mutta on odotettavissa että niitä otetaan yleisesti käyttöön lähivuosien aikana.

Maatilan koneet ovat liittymässä yhä autonomisempien älylaitteiden verkoiksi. Koneet kehittyvät itsenäisemmiksi ensin operatiivisen automaation avulla ja tulevaisuudessa koneet liittyvät tilakokonaisuuksina ruokatuotannon ja tuotantoketjujen verkostoihin. Autonomiset peltotuotannon robotit eivät ole vielä yleistyneet, mutta niiden kehitys on ollut nopeaa. 

Viime vuosiin asti suuri osa maatalouden tieto- ja automaatiojärjestelmistä on toiminut hyvin siiloutuneesti ja tiedon saatavuus esimerkiksi kolmannen osapuolen analytiikkapalveluun on rajattua. Tällöin tuotettua dataa ei aina voida hyödyntää parhaalla tavalla. Dataa tuottavat laitteet toimivat usein vain valmistajan omien tietojärjestelmien kanssa, mikä aiheuttaa yhteen toimittajaan lukittumisen vaaran. Lukittumisen riski on huomattava, koska maatalouden koneiden käyttöikä voi olla 30 vuotta ja niiden toiminnan sitominen tietyn valmistajan tietopalveluun voi aiheuttaa ongelmia.

Tällä hetkellä viljelijän käytössä on yleensä useita eri tarkoituksiin tehtyjä tietojärjestelmiä ja tilan kokonaiskuvan hahmottaminen on vaikeaa. Tätä varten markkinoille on tulossa kokonaisvaltaisia maatilan tietohallintajärjestelmiä, jotka integroivat dataa eri lähteistä. Näiden järjestelmien kehityksessä on havaittu avoimien ja suljettujen ratkaisujen kilpailua, mutta järjestelmien tulevaa yleisen sulkeutuneisuuden tai avoimuuden astetta ei voida ennustaa. Yleinen kehityksen suunta näyttää kuitenkin olevan kohti avoimempia ratkaisumalleja avoimien rajapintojen ja standardien avulla. AIoT -järjestelmien arkkitehtuurit ovat muodostuneet suurelta osin kerroksellisen palvelukeskeisen arkkitehtuurimallin mukaisesti.

*IoT -ratkaisut ovat vielä aikaisten omaksujien, ei keskivertoviljelijöiden käytössä. Tarvitaan laajaa omaksuntaa, käytettävyyden parantamista ja hintojen halpenemista*

Tilakohtaisen datan ja järjestelmien integraatiota seuraava kehitysaskel on tilojen tuottaman tiedon jakaminen ja integraatio alustajärjestelmiin, joihin voidaan yhdistää myös logistiikan ja kaupan järjestelmät. Datan tuottaminen, jakaminen ja toimijoiden verkostoituminen mahdollistaa kasvintuotannon tuotantoketjujen muuttumisen aiempaa dynaamisemmiksi tuotantoketjujen verkostoiksi, joissa tuotanto on muuttumassa kysyntävetoiseksi. 

Tiedon jakamisen avulla voidaan ruoan tuotantotapatieto tehdä näkyväksi kuluttajille asti sekä seurata ja tehostaa logistiikan toimintaa. Kompleksisten tuotantoketjujen tarkkailulla voidaan myös parantaa ruoan turvallisuutta. Tiedon jakamisella voidaan myös parantaa viljelijöiden välistä yhteistyötä ja reagointia kasvitautien tai hyönteisinvaasioiden hallitsemiseksi.

 

Tietoturva on otettu huomioon vaihtelevasti
Tietoturva ja laitteistojärjestelmien kyberturvallisuus tulee olemaan maatiloilla kasvava ongelma.
Maatalouden IoT -sovelluksissa on selkeä tarve ratkaisuille, jotka huomioivat sekä kokonaisvaltaisen tietoturvan (väliohjelmistot, sovellukset, pilvipalvelut, että kentällä käytettävien laitteiden fyysisen turvallisuuden ja eheyden


viljelijöiden omasta harkinnasta liiketoiminnan harjoittajina ja yrittäjinä: jokaiselle omaksuttavalle ja käyttöön otettavalle teknologiaratkaisulle tulee löytyä selkeä taloudellinen peruste. Tämän lisäksi uuden teknologian tulee soveltua yrityksen toimintatapoihin ja liiketoimintaprosesseihin, eli maatilojen viljelykäytänteisiin ja tapoihin tehdä asioita ja hoitaa tilaa.

























