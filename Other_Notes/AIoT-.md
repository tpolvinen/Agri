...täsmäviljely ja ICT-ratkaisut


*OMA: Kasvintuotantoon kohdistuviin haasteisiin voidaan osaltaan pyrkiä vastaamaan uusien digitaalisten teknologioiden avulla. IoT-teknologioita soveltamalla voidaan tuotanto- ja viljelyprosesseista saada aikaisempaa tarkempaa ja ajanmukaisempaa tietoa erilaisista lähteistä. Tätä tietoa analysoimalla voidaan tukea päätöksentekoa ja ohjata jatkuvasti pidemmälle automatisoituvaa tuotantoa. Tämä osaltaan parantaa tuotannon joustavuutta, vähentää hävikkiä ja parantaa tuotantoketjun toimijoiden yhteistyötä.*

*OMA:Maatalouden teknologiakehitys on edennyt vaiheeseen, jossa IoT- ja IIoT-teknologioiden sovellus maataloustuotannossa on mahdollistunut (ks. kohta __ Kasvintuotannon teknologiakehitys). Nämä teknologiat puolestaan mahdollistavat täsmäviljelyn kehityksen älykkääksi viljelyksi (engl. smart farming). Maatalouden alalla sovellettavista IoT- ja IIoT-ratkaisuista käytetään yleensä nimitystä maatalouden esineiden internet (AIoT, engl. Agricultural Internet of Things).*





### Agricultural Internet of Things

Maatalouden ollessa yksi monista teollisuuden aloista sen IoT-sovelluksia voidaan tarkastella yhtenä IIoT:n osana [ks. @gilchrist2016industry, 2-4]. Maatalouden IoT:in sovelluksista käytetään yleisesti lyhennettä AIoT (engl. Agricultural Internet of Things).

AIoT:n uskotaan muuttavan maatalouden toimintaa voimakkaasti kohti IoT-paradigman mukaisten älykkäiden, verkottuneiden laitteiden järjestelmien sovelluksia. Tämä voi muuttaa ratkaisevasti koko ruokaketjun toimintaa lisäten tehokkuutta ja kestävyyttä. [@sundmaekerInternetFoodFarm2016, 131] Pääsy tosiaikaiseen dataan, tosiaikaiset ennusteet, fyysisten esineiden seuranta yhdessä IoT-kehityksen kanssa maatalousautomaatiossa ja autonomisesti toteutettavissa toiminnoissa tulee muuttamaan maatilan hallintaa ja toimintaa huomattavalla tavalla. [@wolfertBigDataSmart2017]

AIoT-ratkaisuita voidaan käyttää muun muassa koneiden, eläinten ja varastojen tarkkailussa sekä muissa maatilan toiminnoissa. AIoT-ratkaisuissa antureita voidaan lisätä datan keräämiseksi maaperään, veteen, ajoneuvoihin, työkoneisiin, jne. Kerätty data voidaan tallentaa palvelimille tai pilvipalveluihin, joihin viljelijällä on pääsy internetin ylitse tai mobiililaitteella. Osassa AIoT-ratkaisuita viljelijä voi myös vaikuttaa tilansa toimintoihin etäohjauksella. [@faoPossibilitiesInternetThings2017]

Yhdistyessään tällä hetkellä erillään kehittyvät ratkaisut kuten palvelut, prosessit, koneiden ohjausjärjestelmät ja telematiikan ratkaisut muodostavat AIoT:in ekosysteemin. Tällöin automaation ja autonomian tason asteittainen nousu mahdollistuu tulevaisuudessa aina täysin autonomisesti toimivien robottien tasolle. [@backmanKasvintuotantojarjestelmienDigitalisaationTiekartta2015, 4]

Tuotannon tarkkailussa AIoT-ratkaisuiden avulla voidaan saada parempi näkemys tuotannon resurssien käytöstä, satokasvien kasvusta ja ruoan prosessoinnista. Samoin voidaan ymmärtää paremmin viljelyolosuhteita kuten säätä ja muita ympäristöoloja sekä tuhohyönteisten, rikkakasvien ja kasvitautien ilmenemistä samalla kasvattaen tietämystä sopivista viljelytoimista. AIoT-ratkaisuilla voidaan myös parantaa maatilan laitteiden ohjausta sekä ruoan prosessoinnin ja logistiikan toimintaa aktuaattoreiden ja robotiikan avulla, esimerkiksi kasvinsuojeluaineiden ja lannoitteiden levittämisessä, automaattisen kitkennän tai kuljetusolosuhteiden etähallinnassa. Ruoan tuotannon, prosessoinnin ja logistiikan etävalvonnalla voidaan myös parantaa ruoan turvallisuutta laadunvalvonnan ja jäljitettävyyden parantuessa. Näiden lisäksi voidaan myös lisätä kuluttajien tietoisuutta ruoan tuotantotavoista ja niiden kestävyydestä sekä terveysvaikutuksista. [@sundmaekerInternetFoodFarm2016, 131-132]

AIoT-ratkaisut mahdollistavat virtualisoituihin ruokaketjuihin [ks. @verdouwVirtualizationFoodSupply2015] perustuvia uusia liiketoimintamalleja kuten kysyntävetoisen viljelyn, autonomisesti toimivia viljelytoiminteita sekä kuluttajille personoituja ravintopalveluita. [@sundmaekerInternetFoodFarm2016, 148]

Uusien teknologioiden kuten IoT:n ja pilvipalveluiden odotetaan antavan vipuvoimaa myös niin sanotun Smart Farming:in kehitykselle, lisäten robotiikan ja keinoälyn käyttöä maataloudessa. [@wolfertBigDataSmart2017; @pivotoScientificDevelopmentSmart2018] Näiden uusien teknologioiden avulla maatalouden kehityksessä voidaan edetä seuraavaan maatalouden "versioon", jossa AIoT tulee olemaan keskeisessä osassa. [@faoPossibilitiesInternetThings2017; @kamilarisReviewPracticeBig2017; @cemaDigitalFarmingWhat2017] Keskeiset mahdollistajat tälle kehitykselle ovat anturi- ja tietoliikenneteknologioiden avulla kerättävät suuret datamäärät sekä edulliset, pienikokoiset prosessorit joiden avulla kerättyä dataa voidaan käyttää hyväksi koneiden kontrolloinnissa. [@ulrichFarmingFarmGates2016] Älykkäiden laitteiden lisäksi tietopalvelut, maatalouden järjestelmien ekosysteemit ja arvoketjun toimijoiden yhteistoiminta (ks. kuva __) ovat uuden maatalouden osia. [@cemaDigitalFarmingWhat2017] Koneiden ja järjestelmien yhteentoimivuus on keskeistä uuden maatalouden vision toteutumiselle [@cemaConnectedAgriculturalMachines2017]. 

![. AEF:n ja AgGateway:n yhteistyön havainnekuva esimerkkinä maatalouden koneiden ja järjestelmien yhteenliitettävyyden monitahoisuudesta @cemaConnectedAgriculturalMachines2017 mukaan](/Users/tatu/Reps/Agri-repot/Agri/Word/Files/AEF-AgGateway.png "AEF ja AgGateway"){ width=155mm }

Smart Farming, "Smart Agriculture" tai "digital farming" [ks. @pivotoScientificDevelopmentSmart2018 22-23], on keskeisessä osassa vastatessa maataloustuotannon haasteisiin kuten tuottavuuden, ympäristöystävällisyyden, ruoan turvallisuuden ja tuotannon kestävyyden kehittämisessä. Smart Farming perustuu älykkään teknologian kuten anturilaitteiden, aktuaattoreiden ja digitaalisen tiedonkäsittelyn ja tietoliikenneteknologioiden nousuun maataloudessa [@cemaDigitalFarmingWhat2017].  Monimutkaisia ja ennalta-arvaamattomia maatalouden ekosysteemejä tulee ymmärtää ja analysoida aikaisempaa paremmin. Digitaalisen teknologiat auttavat ymmärtämään näitä ekosysteemejä seuraamalla ja mittaamalla fyysisten ympäristöjen ominaisuuksia, tuottaen samalla suuria määriä dataa ennen näkemättömällä nopeudella. [@kamilarisReviewPracticeBig2017]

Samoin kuin IoT:in määrittelyissä, myös uuden maatalouden "version" nimityksessä on vaihtelevuutta: Maailmanpankin blogikirjoituksessa @leeAgricultureHowInternet2017 käytti sivuillaan nimitystä Agriculture 2.0, 
*toisten käyttäessä yleensä numeroa 3.0.* 
CEMA (ransk. Comité Européen des groupements de constructeurs du machinisme agricole, http://cema-agri.org) vastaavasti käyttää uusimmasta kehitysvaiheesta nimityksiä Farming 4.0 ja Agriculture 4.0, joka vastaa teollisuuden Industry 4.0 -termiä ja tarkoittaa sisäisten ja ulkoisten viljelytoimintojen sekä niihin liittyvien toimintojen verkottumista. Tällä tarkoitetaan kaikkien viljelyprosessien ja -sektorien tuottaman tiedon sekä tuotantoketjun toimijoiden, tuottajien ja kuluttajien välisen viestinnän digitalisaatiota. Näiden lisäksi tiedon välitys, käsittely ja analyysi on suurilta osin automatisoitu. [@ulrichFarmingFarmGates2016; @cemaDigitalFarmingWhat2017]. 







## Mahdollisuuksia
AIoT-ratkaisut voivat auttaa viljelijöitä vähentämään tuotantokustannuksia optimoimalla panosten ja kasteluveden käyttöä, välttämään kasvitauteja ja satotappioita sekä parantamaan viljelyskasvien tarkkailua ja viljelynsuunnittelua. Lisäksi AIoT-ratkaisuiden avulla voidaan kasvattaa satoja parantamalla ja tukemalla viljelytoiminnan päätöksentekoa tarkemman tiedon avulla. AIoT:illä on huomattavaa potentiaalia kestävän maatalouden kehittämisessä. [@leeAgricultureHowInternet2017; @faoPossibilitiesInternetThings2017] Esimerkiksi mikroilmaston hallinnan avulla voidaan maksimoida hedelmien ja vihannesten tuotanto ja laatu. Viinitiloilla voidaan tarkkailla maaperän kosteutta ja köynnösten rungon paksuutta viljelijät voivat arvioida rypäleiden sokeripitoisuutta ja köynnösten terveydentilaa. [@taoInternetThingsProduct2016, 29] Peltotuotannossa saksalaiset maatilat ovat raportoineet saavuttaneensa edistyneiden digitaalisten teknologioiden kuten automaattiohjauksen käytön avulla aikaisempaa suurempia hehtaarikohtaisia satoja, samalla kun typpitasot ovat laskeneet huomattavasti. Tämän lisäksi kasvinsuojeluaineiden käyttöä on saatu vähennettyä 10 % ja dieselpolttoaineen käyttöä vastaavasti 20 %. [@ulrichFarmingFarmGates2016; cemaBigDataFarm2015]

Kasvava määrä viljelijöitä on omaksumassa digitaalisia teknologiaratkaisuita ja datavetoisia innovaatioita. Digitaalisen yhteenliitettävyyden avulla älykkäät maatalouskoneet kykenevät paitsi optimoimaan tuotantoprosessien suoritusta automaattisesti, myös yhdistelemään optimointiin kolmansien osapuolien tuottamaa dataa kuten säätietoja. Lisäksi koneet pystyvät muun muassa ennakoivasti tilaamaan tarvittavia varaosia ja käsittelemään pilvipalveluna toimivaan maatilan tiedonhallintajärjestelmään (FMIS engl. Farm Management Information System) tallennettuja peltokohtaisia tietoja. [@ulrichFarmingFarmGates2016]

Todennäköisesti myös kasvintuotannossa tullaan ottamaan käyttöön muilla teollisuuden aloilla omaksuttuja IIoT-ratkaisuita, joissa kehittyneet verkkoratkaisut ja halventuneet anturit ovat osaltaan mahdollistaneet koneista mitatun datan hankinnan aikaisempaa suuremmassa mittakaavassa. Tästä datasta voidaan puolestaan jalostaa tietoa ja uuden tyyppisiä palveluita. Koneiden tietoliikenneverkkoihin kytkettävyyden myötä valmistajat voivat toteuttaa niille uusia toiminnallisuuksia erilleen itse fyysisestä laitteesta tuotepilviin. Maatalouden hajautetussa ja heterogeenisessä toimintaympäristössä AIoT-ratkaisujen omaksunnan mahdolliset hyödyt voivat olla jopa suurempia kuin muilla teollisuuden aloilla. [@backmanKasvintuotantojarjestelmienDigitalisaationTiekartta2015, 3]





Jotta voitaisiin pyrkiä kohti aikaisempaa tarkempaa, täsmällisempää ja tarkoituksenmukaisempaa kasvien viljelyä, tulee käytettävää teknologiaa kehittää digitalisaation ja robotiikan suuntaan. [@backmanKasvintuotantojarjestelmienDigitalisaationTiekartta2015, 3]

maatalouden alalla on tiedonkäsittelyssä, tuotantoprosessien integroinnissa ja älykkäissä digitaalisissa ekosysteemeissä (SDE, engl. Smart Digital Ecosystem) vielä huomattava määrä käyttämätöntä potentiaalia. [@ulrichFarmingFarmGates2016]

+ Koneiden lisäksi IoT-teknologioiden avulla voidaan aikaisempaa vaivattomammin ja tarkemmin mitata ja kerätä jopa tosiaikaista mittaustietoa muun muassa ilmastosta ja maaperästä. Mittaustietoa voidaan käyttää täsmälliseen ennusteiden laatimiseen, laitteiden kontrollointiin ja viljelyyn tehokkaamman ja laadukkaamman tuotannon toteuttamiseksi. [@taoInternetThingsProduct2016, 29]

RFID-tunnisteita voidaan käyttää maatalouden toimitusketjun kustannustehokkaaseen hallinnointiin. Kasvinsuojeluaineiden ruiskutuksen etähallintaan. Kastelujärjestelmien virtausten hallintaan ja vuotojen havaitsemiseen. WSN-ratkaisujen sovelluksia kastelun hallintaan, kasvitautien ennustamiseen. Viinitilojen täsmäviljelyyn. [@ojhaWirelessSensorNetworks2015, 81]








#### Mitä haasteita on?

Huomattavista eduista ja kehityspotentiaalista huolimatta maatalouden digitaalinen kehitys on ollut ennustettua hitaampaa. [@ulrichFarmingFarmGates2016; cemaFarmingFutureAgriculture2016]

Suurien datamassojen tuottaminen tarkoittaa heterogeenisistä lähteistä tulevan valtavan datamäärän keräämisen, tallentamisen, esikäsittelyn, mallinnuksen ja analyysin tarvetta. Maatalouden massadatan käsittely vaatii huomattavia investointeja tallennuksen ja käsittelyn infrastruktuureihin, joiden tulee joissain sovelluksissa toimia lähes tosiaikaisesti. [@kamilarisReviewPracticeBig2017]

Viljelyrobottien haasteena on erityisesti niiden luotettavuus ja toiminnan turvallisuus. Robottien päätöksentekojärjestelmiltä vaaditaan kykyä selviytyä myös poikkeustilanteista ja laitteiden vikaantumisista. Lisäksi viljelyrobotit sekä pienet mittausrobotit kuten UA-laitteet tarvitsevat ympärilleen infrastruktuuria, eivätkä ratkaisut ole vielä täysin kypsiä. [@backmanKasvintuotantojarjestelmienDigitalisaationTiekartta2015]

Erityisesti kehittyvillä alueilla tietoliikenneyhteyksien puutteet asettavat haasteita AIoT-ratkaisujen omaksunnalle, samoin kuin niiden usein korkeat hankintakustannukset.  [@leeAgricultureHowInternet2017]

#### Tulevaisuudenkuva?

Kasvintuotantojärjestelmien digitalisaation tiekarttassa visioidussa tulevaisuudenkuvassa Suomalaiset kasvinviljelytilat jakautuvat pieniin, kevyitä ratkaisuita tarvitseviin tiloihin sekä suuriin, teollisuusmaisia järjestelmiä soveltaviin. Pienten tilojen soveltamien ratkaisujen arvellaan olevan kevennettyjä ratkaisuita suurten tilojen vastaavista. 
Viljelytavat ovat robotisaation myötä muuttumassa...
mekaaninen kasvinsuojelu ja suuret koneet korvautuvat pienien koneiden ryhmillä...
Viljelijän toimenkuva muuttuu työn suorittajasta valvojaksi... [@backmanKasvintuotantojarjestelmienDigitalisaationTiekartta2015]



AIoT-Täsmäviljelyn muutosta sen kehityspolun seuraavaan teknologia[@romeoOverviewSmartFarming2015]








**OMA:** Lopulta AIoT-teknologiat tulevat arkipäiväistymään ja "häviämään" osaksi kasvintuotannon ja maatalouden tuotantoketjun automaatiota. Tähän on kuitenkin vielä pitkä matka nykyisestä tilanteesta, jossa ollaan vasta AIoT-teknologia-aallon alkuvaiheessa ja etsitään parhaita ratkaisuita.