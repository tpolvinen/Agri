Haastattelu

Jussi Nikander
Luke
Vuorimiehentie 2
02150 Espoo

2018-03-26T13:05:00+03:00

180326_1305.mp3

[00:00:33] Miltä maatalouden digitalisaation ja IoT:n yleistilanne näyttää omien kokemuksiesi perusteella?

Paljon on leegopalikoita valmiina, mitä voidaan käyttää, jossain määrin niitä on jo otettu käytöön, riippuen mikä maatalouden osa-alue on kysymyksessä. Vapaa, avoin, järjestelmien välinen yhteistyö ja dataintegraatio on vielä vaikeaa.

Jossakin määrin on menty eteenpäin sinä aikana kun olen alalla ollut. Ei se vaikuta missään määrin olevan valmista se työ. Enemmän nyt saadaan kytkettyä asioita toisiinsa vapaasti kuin esimerkiksi 4 vuotta sitten, mutta yhä on isoja ongelmia sen kanssa miten saadaan kiinteät laitteet, liikkuvat työkoneet, viljelysuunnitteluohjelmistot, sensorijärjestelmät, ulkopuolisten tahojen tarjoamat datalähde tai -analyysipalvelut, että miten nämä saadaan jakamaan tätä dataa ja tietoa sillä tavalla että sitä pystyisi helposti käyttämään maatilan toiminnan parantamisessa.

[00:02:33] Joka haastattelussa on tullut ilmi tämä, [IoT-määrittely], suuri osa ratkaisuista on sensoridatasta lukemista ja ihmisten vastuulle on jäänyt kaikki toiminta. Onko tämä sellainen tilanne mihin olet törmännyt?

[00:03:23] Joo, jää ihan sen takia kun järjestelmät eivät pysty kunnolla keskenään kommunikoimaan. Toisaalta ihmiselle jäävä päätösvalta ei ole pelkästään huono asia. Toinen puoli asiassa on, että mitä enemmän käytetään dataa, mitä enemmän kone tekee meidän puolesta päätöksiä, niin sitä vaikeampaa, tai ei ehkä vaikeampaa, mutta sitä enemmän pitää kiinnittää huomiota käyttäjän oman asiantuntemuksen ylläpitoon. Että se jos kone tekisi kaikki päätökset ja järjestelmä toimisi täysin automaattisesti, niin aiheuttaisi helposti sen, että käyttäjällä ei olisi enää asiantuntemusta, jonka avulla hän edes kunnolla ymmärtäisi sitä kokonaisprosessia. Siitä ollaan onneksi vielä kaukana, mutta se on yksi asia jota pitää huomioida kun automaation määrä lisääntyy ja ennen kaikkea kun käyttäjän rooli muuttuu nykyisestä missä viljejijä yhä hyvin paljon suorittaa peltotöitä, joskin yhä enemmän koneiden avustuksella, siihen että se siirtyy enemmän manageriksi. Jos robotti tekee sen peltotyön viljelijän puolesta niin viljelijä on siinä vaiheessa jo aika kaukana itse pellosta ja sen tilanteesta, kuin jos hän on itse traktorissa ajamassa tai matkustajanakin, mikäli siinä on joku auto-guide tai vastaava joka ajaa sen varsinaisesti pellon yli. Tämä vaikuttaa sitten viljelijän ammattitaitoon pidemmälllä tähtäimellä mutta jo lyhyemmälläkin tähän tilannetietoisuuteen mitä tapahtuu oikeasti milläkin pellolla.

[00:05:40] Katselin kehityspolkua laitteiden ekosysteemiin ... onko nyt tilanne, jossa taustajärjestelmät ovat vasta tulossa?

[00:06:15] Työkoneet on saatu liitettyä yhteen ISOBUS aika pitkälti tuon ongelman ratkaisi, tällä hetkellä ollaan menossa siihen, että nämä työkoneet liitetään osaksi jotain isompaa järjestelmää. Agrineuvoksen systeemillä saadaan Valtran traktorit kiinni järjestelmään (tuotenimi unohtui).Traktorin data siirtyy automaattisesti viljelysuunnittelujärjestelmään ja toisin päin.

[00:07:14] Olen kuullut, että datan siirtoa viljelysuunnittelun ja päätöksenteon tueksi on ollut isoilla full-liner-laitetuottajilla, Deerellä esim.

[00:07:27] Joo, jos menee niin että ottaa kaiken siltä yhdeltä laitetuottajalta, jolloin integraatio on paljon syvempää, mutta ongelma on, että ne ovat aika harvoja ne tilat joilla on kaikki samalta tuottajalta, samalla ollaan pahasti sen merkin ja tuoteperheen talutusnuorassa.

[00:07:56] eli ns. vendor lock? - Juu. Agrismart oli se tuote.

[00:08:02] Onko tällaisen vendor lockin välttämiseksi tehty konsortiotyötä, onko yleiskäyttöisiä standardeja tiedonkäsittelyyn tullut?

[00:08:31] Varmaan merkittävin on AEF:n yritys saada tänä vuonna [2018]  ISOBUS-standardilla kytketyt koneet viljelysuunnitteluohjelmistoihin. Siitä on tulossa osa ISOBUS-standardia tästä integraatiosta. Enrimmäisessä vaiheessa -- oliko siinä nyt 4 vai 5 -- keskieurooppalaista suunnitteluohjelmistofirmaa jotka ovat siinä mukana. Mutta tiedän että suomalaisista ainakin Agrineuvoksen tekijät ovat ainakin seuraamassa tätä toimintaa. En tunne heidän strategiaansa, luulen että he ensin odottavat että standardista tulee jotakuinkin stabiili ja sen jälkeen tekevät päätöksen missä määrin he hyppäävät siihen mukaan.

[00:09:36] Muistuttaa miten yksittäiset viljelijät seuraavat tilannetta, jolloin tarvitaan business case ratkaisulle. Osaatko sanoa digitalis. & IoTn mukanaan tuomien analyysin ja päätöksentekoavusteisuuden mukanaan tuomien etujen kautta, kuinka hyvät motiivit tähän mukaan ryhtymiseen on? Onko huomattavasti kannattavampaa tai jopa pakollista?

[00:10:35] Kannattavuudesta on vaikea sanoa mitään, se on pitkään ollut ongelma: nähdään että tuon avulla on paljon potentiaalia, mutta ollaan varovaisia mukaan lähtemisessä kun riskit ovat olemassa ja siihen vaaditaan kohtuullisia investointeja. Sekä rahaa että aikaa että saadaan tämä integraatio tehtyä. Varsinkin jos joudutaan konekantaa uusimaan tai joudutaan hankkimaan uusia ohjelmistoja. Varsinkin jos ohjelmistot ovat subscription-mallilla että lisenssiä ei osteta kerralla vaan siitä maksetaan jatkuvasti. Ainakin suomalaisilla viljelijöillä on aika korkea kynnys lähteä kokeilemaan subscription-mallia, koska tällä hetkellä taloudellinen tila ei ole mitenkään erityisen hyvä.

[00:11:37] Datan omistajuudesta on ollut puhetta. Monet lähtevät oletuksesta, että viljelijän tuottama data kuuluu hänelle itselleen. Mutta vaikka esim. subscription-mallilla hankittu ohjelmisto johon kerätään dataa ja sitä analysoidaan niin sen datan omistajuudesta ei ole niin takeita. Onko tällaisesta tullut mitään vastaan vai ollaanko vielä siinä vaiheessa.

[00:12:10] Tuo tulee olemaan yhä enemmän ongelma, se on aina ollut ongelma, kenties tulee yhä enemmän olemaan ongelma kun viljelysuunnitteluohjelmat siirtyvät yhä enemmän paikallisista ohjelmista pilvipalveluihin. En tiedä onko enää Wisusta paikallista versiota saatavilla. Ei ainakaan markkinoida sitä enää. En tiedä Agrineuvoksesta, tai, mikä olikaan se SoftSalon tuote,  se kolmas suomalainen viljelysuunnitteluohjelmisto, olen ymmärtänyt että kaikki ovat menossa kohti sitä pilvimallia, jota käytetään verkkoselaimen tai vastaavan läpi. Siinä nousee kysymys datan omistajuudesta yhä suuremmaksi. Aikaisemmin data oli ainakin omalla koneella eikä missään muualla niin nyt se on yhä enemmän menossa...kaikki data on palveluntarjoajan tietojärjestelmässä ja käyttäjällä on vain pääsy siihen. Toinen mahdollinen uhka tai haaste (uhkia tai haasteita on paljonkin) on maatalouden näkökulmasta on tuolla enemmän haja-asutusalueella verkkoyhteydet eivät ole ihan yhtä luotettavia kuin jossakin Helsingissä niin jos se on vaan pilvipalvelussa joku ohjelmisto niin mitäs sitten tapahtuu jos verkkoyhteys katkeaa?

[00:14:05] Sitä voi toivoa, että kehittäjä olisi tehnyt kotiläksynsä.

[00:14:16] Kun katselin sensoridatan siirtoa palveluihin, analysointiin, päätöksentekoon ja aktualisointiin niin joka kohdassa tuntui tulevan sellaisia [vaikeuksia] vastaan, varsinkin jonkun laitteen tuottaman datan siirto voi olla toimiva tai sitten ei. Siihen yritetään kehittää erilaisia ratkaisuja kuten Ukko-verkot tai vastaavat. Datan siirrosta oli myös puhetta pienoishelikopterikuvauksen yhteydessä, mitä kehitellään vähän joka nurkassa, että miten se data siirretään pilveen koska sitä on aika suuria määriä. Varsinkin siellä missä pellot ovat, ei oikein ole niitä yhteyksiäkään.

[00:15:13] Joo siinä kaistanleveys voi tulla ongelmaksi jo niillä UAV-datamäärillä. En ole hirveästi sitä miettinyt. Olen keskittynyt siihen, että kun saadaan siitä datasta tehtyä ortomosaiikki ja sen kautta tehtyä peltokartta niin millä tavalla sitä voidaan hyödyntää. En ole datankäsittelyn alkupuolta miettinyt. Onhan siinä muitakin asioita, esimerkiksi ne ohjelmat, joilla niistä dronen ottamista kuvista sitten luodaan se pellon kokonaiskartta ne ovat kaupallisia ohjelmistoja ja palveluita tai vastaavia. Siinä monimutkaistuu tilanne kun aletaan ottaa käyttöön kohtuullisissa määrin, tämä teknologinen ekosysteemi mitä tila tarvitsee.

[00:16:18] Sen käytettävyydestä oli myös, esitettiin mielipiteitä. Kun kokeilin ortomosaiikkikarttojen luontia, mikä onnistuu jos siihen on jonkinlaista IT-osaamista ja halua opetella mutta ei se ihan noin vaan onnistu.

[00:16:40] Oman ymmärrykseni mukaan ortomosaiikin rakentaminen on itsessään ratkaistu ongelma. Mutta kuinka helposti ja hyvin se eri ohjelmistoilla menee niin siinä ollaan tällä hetkellä vaiheessa että ei ole vielä päästy sille tasolle että meillä olisi välttämättä kaikille hyvät työkalut, jotka tekevät sen automaattisesti tai melkein automaattisesti. Toinen on kanssa se, että vaikka kartta voitaisiinkin tehdä niistä yksittäiskuvista pellon kokonaiskartaksi, siinä tulee kysymys onko ne, varsinkin isoilla pelloilla, kaikki kuvaukset keskenään vertailukelpoisia. Jos 10 Ha kuvataan jollakin dronella niin siinä välissä voi olla puolipilvistä ja osa kuvista on otettu Auringon valossa ja osa on otettu varjossa niin tämä suoraan vaikuttaa siihen miltä ne kuvat näyttää ja sitten kun analyysi kuitenkin tehdään jostakin -huoh- vihreän sävystä tai muusta niin se kuinka hyvin se näkyy tai heijastuu niin se valaisuolosuhteet vaikuttaa siihen. Sitten jos halutaan tehdä kuvasarjoja eli useamman kerran kuvataan sama pelto niin voidaan aika varmoja että valaisuolosuhteet eivät ole olleet aika varmastikaan samanlaiset eri kerroilla. Tähän lienee jotain menetelmiä joilla tätä voidaan yrittää kompensoida mutta ymmärtääkseni ne eivät vielä mitenkään välttämättä kaikista parhaiten tällä hetkellä. Jotain referenssilätkiä voidaan asettaa peltoon tai vastaavaa, mutta sekin on periaatteessa turhaa infrastruktuuria, jos pystyttäisiin tämä normalisointi jollakin muulla tavalla ratkaisemaan.

[00:18:58] Se vaatinee vielä jonkin verran tuotekehitystä. Puhuttiin viljelijän omaa dataa käsittelevistä järjestelmistä jo, mutta onko tullut vastaan yhteisiin rajapintoihin tai vastaavia käyttäviä palveluita, jonne viljelijä voisi laittaa oman datansa, vaikka yhden satokauden datasetin, eli tässä on datasetti ja tulokset olivat tällaisia. Pystyttäisiin ehkä vertailemaan keskenään. Onko tämä kuinka kaukana?

[00:19:56] Teknologiset mahdollisuudet tuon toteuttamiseen on ja tiedän viljejijöitä jotka laittavat kaiken tietonsa mitä omasta viljelytoiminnasta tulee niin johonkin palveluun mutta ne ovat ymmärtääkseni yksittäistapauksia. Ennen kaikkea sitä tietoa ei mitenkään systemaattisesti käytetä hyväksi.

[00:20:24] Liisa Pesonen mainitsi arvoketjussa liikkuvasta datasta kuluttajalle asti. Tällainen IoT-ratkaisu missä dataa voidaan julkaista niin kuluttaja voisi nähdä sen lopputuotteessa tai tulla katsomaan sitä dataa. Se kuulostaa viehättävältä.

[00:20:54] Ideana viehättävältä, mutta saa nähdä kuinka suosituksi mikään tuollainen voisi tulla. Tässä on ehkä samaa kuin -jos analogiaa voi käyttää- lähiruokarinkeihin ja REKO-toimintaan tai vastaavaan. Sitä rummutettiin hirveästi aluksi ja sitten oli paljon kiinnostusta lähiruokaan mutta sitten ymmärtääkseni suuren yleisön kiinnostus sitä kohtaan on hiipunut ja se on jäännyt tällaiseksi harrastelijapiirin jutuksi enemmän. Eli ne ihmiset, jotka ovat tosissaan oikeasti kiinnostuneita siitä mitä syövät niin heitä tuollainen viehättää, mutta suurta kuluttajamassaa ei paljon jaksa kiinnostaa. Tässä pitää joka tapauksessa olla omaa kiinnostusta että jaksaa ottaa jostain selvää. Että jos tuollainen haluttaisi tehdä jotenkin passiiviseksi, sitten pitäisi mennä aika sci-fi-visioihin, eli jos on jotkut lisätyn todellisuuden silmälasit päässä, Google Glass tai uudemmat versiot, sitten voisi suoraan näyttää katsottaessa tuotetta että mitä tietoa tästä on nyt olemassa, sellaista voisi tulla. Samoin kuin valmispakatun lihapakkauksen kyljessä on tieto millä tilalla se on pakattu ja hymyilevä luultavasti tilan emäntä tai isäntä pakkauksessa. Tämän näen sellaisena, mitä passiivisena kuluttajana jaksan katsoa, jos se samalla kertaa kertoisi että tämä liha on tuotettu tuolla, sitä on kuljetettu kaikkiaan näin monta kilometriä, sen kokonaishiilijalanjälki on tämä, CO2jalanjälki on tämä, H2Ojalanjälki on tämä -tuon ehkä jaksaisin katsoa. Vielä jos voisin ottaa viereisen tuotteen ja se kertoisi tuon saman niin joo. Mutta jos siinä on vain QR-koodi ja sitten pitäisi käyttää jotain appia siihen niin sitten alkaa mennä liian vaivalloiseksi. En osaa sanoa kuinka suosittua tuollaisesta loppuviimeksi tulisi. Teknologisesti tämä voidaan jo tehdä kännykkä-appi-tasolla, jos se integroitaisi johonkin S-bonus-ryhmä-appiin niin sitten siitä voisi jo ihmiset kiinnostuakin. Mutta kuinka paljon, on se kysymys, ennen kuin siitä tulee universaali niin siinä on muna-kana-ongelma että jos se on S-appiin integroitu ja käyn K-kaupassa niin ja sitten tarvittaisiin K-kaupan vastaava... huokaus Saati sitten jos se ei olisikaan kauppiaslähtöinen vaan sitten se olisi joku että mulla olisi HooKoon appi ja sitten se menee liian monimutkaiseksi, silloin helppokäyttöisyys voi olla vaikeaa saavuttaa.

[00:25:13] Toinen visio missä IoT-järjestelmillä tuotettua dataa voitaisiin käyttää, on laatusertifioinnin tarkkailu.

[00:25:29] Se olisi varmaan jo lähempänä käyttöönottoa. Jos se kaikki menee siellä teollisuuden sisällä ja jos tuollaisella järjestelmällä pystytään laittamaan jonkun laatusertifiointimerkin sinne ja sillä sanomaan kuluttajille että tämä on nyt osoitetusti hyvää ja (ja se on jatkuvasti, ei vain kerran vuodessa) siinä voisi olla jotain. Toinen mitä ollaan mietitty on että aika monet sertifioinnit ovat tällä hetkellä aika kömpelöitä. Esimerkiksi tuotehan on luomua -en ole luomuasiantuntija- kun tila sitoutuu tekemään luomua ja tämä varmistetaan sillä että tila pitää kirjaa ja sinne tehdään pistokokeita että tämä kaikki on nyt luomuksi tehty. Tämä pitää ennen viljelyä päättää että nyt tehdään luomua, koska siinä on aikamoinen byrokratia. Voi olla, että viljelijä tajuaa, että tämä kesä onkin sellainen, ettei kasvinsuojeluaineita tarvitse ruiskuttaa. Tämähän tavara olisi nyt luomua. Tänä kesänä. Tämä ei ole mahdollista. Se mitä tuollaisesta datalähtöisestä sertifioinnista voisi tulla on että se voisi tehdä joustavammaksi tämän kaltaisen erilaiset laatumerkit ja muut.

[00:27:13] Liisa Pesonen mainitsi että joku saattaisi tehdä jopa erillisen arvoerän.

[00:27:20] Se on sellainen mistä on puhuttu aika paljon että mentäisiin vaikka mallasohraan tai jos jossakin vaiheessa päästään viemään suomalaista laatukauraa viemään Kiinaan, johonkin tällaiseen erikoistuotantoon se olisi kanssa mahdollista. Minä näen isona periaatteellisena ongelmana ennen kuin tällaista voitaisiin tehdä niin pitäisi tapahtua aika iso ajattelutavan muutos viljelijöillä, elintarviketeollisuudella, elintarvikevalvonnassa, nämä kaikki laivat ovat hitaita kääntymään kokonaisuudessaan. Tietenkin pystytään tekemään että joku viljelijä tekee lähiruokaa ja voi jollakin tavalla osoittaa asiakkaalle että tämä on näin ekologisesti, terveellisesti jne. viljeltyä, mutta se että se siitä leviää laajempaan käyttöön niin siinä kestää vähintäänkin aikaa eikä se välttämättä koskaan tapahdu jos on jokin sellainen innovaatio joka ei vaan ota tuulta purjeisiinsa. Siis teknologia on mahdollistaja mutta liiketoiminta ja käytettävyys ja muut tälläiset lopulta sanovat mikä on se mitä todella käytetään. Betamax oli parempi kuin VHS ja DVD antoi huomattavia etuja, nyt on Blu-ray mutta sen antama etu ei ole läheskään niin suuri kuin DVD verrattuna VHSään. pari lausetta leffaformaateista jutustelua

[00:29:43] Teknologiaratkaisuista: esimerkiksi Valtralla on automaattiohjaus, telemetriaominaisuudet kaikissa uusissa traktoreissa,  ISOBUSin kautta työkoneohjaus niin millaisia ovat sinulle näkyvimmät teknologiat per IoT?

[00:30:16] En osaa vastata, en ole niin paljoa teollisuuden kanssa tekemisissä. Varmasti tutkijat jotka ovat myös viljelijöitä osaavat sanoa paremmin.

[00:30:39] Kasvihuoneratkaisut, kasvitehtaat ja kerrosviljely on ollut vahvasti esillä viime vuosina, oletko näihin törmännyt?

[00:30:59] Edelleen aika kuumaa kamaa, mutta en itse ole sitä juuri seurannut vaan odotan sitä että jokin jossa ei kasvateta esimerkiksi salaattia lyö itsensä läpi. Oma arvaukseni on, että siellä kasvatetaan korkean hinnan nopeasti kasvavaa kamaa, esimerkiksi salaattia jota voidaan markkinoida jonain steriilinä erikoissalaattina ja ottaa siitä vähän isompaa hintaa. Tämä on ihan kliffaa teknologiaa, mutta et sää salaatilla maailmaa ruoki.

[00:31:49] Korkean marginaalin erikoiskasvit näyttävät olevan se juttu.

[00:32:02] Onhan ollut kaiken maailman virityksiä esimerkiksi konttiviljelmistä ja muista mutta sitten mennään erikoistapaukseen, voidaan konteilla tuoda viljelmiä katastrofialueille ja sitä kautta saada sinne paikallista tuoretta tavaraa mikäli sinne on vaikea ylipäätänsä ja ei voida taata esimerkiksi kylmäketjua tai muuta. Sellaiseen se onnistuu mutta... huokaa, ajautuu pois

[00:32:42] Olen katsonut MITn Food Computeria jossa on saatavilla kasvatusreseptejä, luuletko että tällainen voisi olla automatisoituun kasvihuonetuotantoon lisäarvoa tuottava?

[00:33:12] Kasvihuonetuotanto on monilla aloilla hirveän automatisoitua, mutta kyllä sielläkin on varmaan optimointivaraa. Enemmänkin itse katselen saadaanko missä vaiheessa, vai saadaanko missään vaiheessa, peruselintarvikkeita olisi kannattavaa jossakin tommoisessa kerrosviljelmässä tai muussa tuottaa. Tai jos joku jossakin vaiheessa onnistuu tuottamaan viljaa tai perunoita kerrosviljelmässä silleen että se on taloudellisesti kannattavaa niin sit on semmonen että voi vaakakuppi kääntyä. Peruna saattaisi olla sellainen ehkä mitä voisi tuollaisessa tehdä kun sitä viljellään näissä mullattomilla menetelmillä että on kosteuskaappeja näitä hydropooninen (hydrofoninen) vesiviljely. Vesiviljelynä ja muuna. Olen ymmärtänyt että perunan osassa se on enemmän siemenperunaviljelyä ja muuta, mutta jos jossakin vaiheessa se saadaan jossakin vaiheessa sillä saadaan kuluttajaperunaa kasvatettua niin se on taloudellisesti kannattavaa niin sitten tulee jännät paikat. Sitten voidaan katsoa mihin päin se vaakakuppi alkaa kallistumaan. Onhan niitä sitten muitakin, mutta tämä menee hifistely- ja erikoisjutuiksi että olen pitkään odottanut missä vaiheessa Suomessa aletaan kasvattamaan mansikoita kasvuhuoneessa (kasvihuoneessa) ja innostuuko porukka siitä että saadaan tuoreita suomalaisia mansikoita tammikuussa.

[00:35:23] Ehkä saa, mutta ei taloudellisesti kannattavasti?

[00:35:26] Tällä hetkellä en ole pahemmin nähnyt, mansikoita saa kyllä tammikuussa mutta ne on jostain Espanjasta rahdattuja.

[00:35:34] Vaakakupin kääntymisestä, kun ajatellaan IoTtä ja digitalisaatiota niin miltä näyttää maaseudun tulevaisuus? Vaikka 10 tai 20 vuoden kuluttua? Jos tämä homma onnistuu, saadaan tuotekehitys ja integraatiot toimimaan?

[00:36:06] Nyt puhut juust jostakin siitä perunan viljelyä voitaisiin ruveta tekemään tehdashalleissa?

[00:36:14] En tiedä, en osannut spekuloida tuota tapausta, mutta ehkä.

[00:36:22] huokaus

[00:36:22] Olen lähestynyt tätä niin, että järjestelmäintegraatio on vaikea ja datan käsittely ja alustojen integraatio on vaikea, mutta jos nämä onnistuvat niin mitä sitten tapahtuu?

[00:36:38] Tuo mitä esitit, jos se tapahtuu niin se tulee ehkä enemmän muuttamaan maataloustyön luonnetta niin että siinä on vähemmän suorittavaa työtä ja fokus menee enemmän suunnitteluun ja ylläpitoon ja sen automaation ylläpitotyöhön. Automaatiojärjestelmien monimutkaistuessa ja niitten koon kasvaessa sinne tulee enemmän järjestelmäylläpitotyötä, että tavaroita menee rikki, niitä pitää korjata ja korvata, järjestelmän toimintaa pitää valvoa, kaikkea tällaista tulee enemmän. Luultavasti siinä päästään sitten siihen että hehtaaritehokkuus per työntekilä edelleen kasvaa, mutta työn luonne muuttuu. Miten se vaikuttaa laajemmin maatalouteen, maaseutuasumiseen, niin en ole tullut ajatelleeksi. Voi olla, että 50 vuoden kuluttua stereotypia tyhmästä maajussista pitää vielä vähemmän paikkansa kuin nykyään koska sen tyhmän maajussin pitää siinä vaiheessa huoltaa ja ylläpitää omaa ruokatehdastaan.

[00:38:21] Jos maatalous ei satu olemaan kokonaan pahan korporaation hallinnassa...

[00:38:31] No kyllähän varmasti tilojen koko tulee kasvamaan mutta kuinka pitkälle se esimerkiksi Suomessa menee niin. Meillä maatalousmaa on ylipäätänsä ymmärtääkseni hajanaista että täällä ei voida ruveta keskilännen tyylisestä 10000:n lehmän karjatilasta unelmoimaan, siihen tarvittaisiin ne yhtenäiset peltoalueet siinä ympärillä että siihen ei suuremmassa osassa maata pystytä.

[00:39:18] Tai sitten se tila on hajallaan?

[00:39:25] Se tuskin on kannattavaa. Tietääkseni suurimmat suomalaiset karjatilat ovat yli 500 päätä. Mutta kuinka pitkälle siinä voidaan mennä, kävin pari vuotta sitten yhdellä tilalla jossa oli noin 500 päätä. Isäntäpari ja 6 vai 8 palkattua työntekijää, suurin osa lypsäjiä ja yksi ruokinnasta huolehtiva ja 3 lypsyryhmää (pareja) isäntä hoiti kaiken muun, poikimisen ja poikasten hoidot jne. Kasvatuspuolella toiminta on hyvin teollista, naudankasvatus kaiketi kaikista vähiten kun sykli on pisin ja nautakarjaa käytetään muuhunkin kuin ihan tuotantoon. En tosin ole nähnyt modernia sikalaa tai broilerinkasvatusyksikköä...

[00:41:37] Tuleeko vielä mieleen kuvaa tutkimuksesta, ollaan puhuttu mitä kentällä on, mutta tuleeko sinulle mieleen mielenkiintoista tutkimusta?

[00:42:16] Sellainen, mitä me nyt teemme täällä ja joka tulee olemaan maatiloilla ongelma joka pitää ratkaista lähitulevaisuudessa on tietoturva ja ylipäätänsä laitteistojärjestelmien kyberturvallisuus. Ne tulee olemaan yhä enemmän tietokoneohjattuja ja toisiinsa liitettyjä ja verkkoon liitettyjä ja tämä aiheuttaa sen että niillä on samat tietoturvauhat kuin millä tahansa muilla internetiin liitetyllä teollisella järjestelmällä (pitänee katsoa IIoT-kirjaa) jos kiristyshaittaohjelmalla saadaan saksan rautateiden toimintaa huomattavasti haitattua niin kyllä se sama ohjelma pystyy huomattavasti haittaamaan maatilankin toimintaa. Vaikka taloudelliset tappiot yhdellä maatilalla ovat varmaan pienemmät kuin jos meillä rautatieliikenne lamaantuu joksikin aikaa niin siinä tulee se että eläimet vaativat jatkuvaa hoitoa jos joku sikala tai kanala lamaantuu vuorokaudeksi niin siinä on välittömästi eläinsuojelu-uhka. Se on loppuviimeksi jostakin näkökulmasta vakavampi kuin pääseekö ihmiset töihin.

[00:44:01] Ylipäätänsä on tullut vastaan IoT-laitteiden tietoturvattomuudesta, tuo voi olla isoimpia mieleeni tulevia uhkia. Onko sinulla mielessä muita vaikeuksia tai uhkatilanteita IoT-ratkaisujen käyttöönoton myötä?

[00:44:42] Toinen on se että IoT-maailma on aika villi. IoT-laite ei tyypillisesti ole minkään arvoinen ilman sitä palvelua mihin se on kytketty. Palvelu on tyypillisesti sen laitteen rakentajan oma palvelu, mitäs sitten tapahtuu kun toimittaja menee konkurssiin? Tämä nähtiin hyvin Juiceron tapauksessa missä mehunpuristimeen liitetty mehupalvelu ja kun firma meni nurin niin mehupuristimella ei tehnyt enää mitään koska se palvelu, joka tuotti siihen integroituja hedelmäpusseja, niin sitä ei enää ollut. Se voi olla paljon vähäisempikin jos on joku integroitu kodin, tai minkä tahansa, hallintajärjestelmä jonka avulla pystyt vaikka käynnistämään saunan tai lämmityksen tai valot tai muun, niin sitten jos tämä palvelu jonka kautta tätä teet, niin ajetaan alas niin pystytkö sen jälkeen ylipäätäänsä käynnistämään kodissasi valoja?

[00:46:13] ja pääsetkö edes kotiin?

[00:46:09] Niin, tässä tulee isompi systemaattinen uhka, mikä tästä IoT-pöhinästä tulee. Jos ostan IoT-laitteen, voinko olla varma, että vuoden päästä se laite on vielä käytettävissä? Tämä johtaa siihen, että jos tuota luottamusta ei ole niin sitä IoT-laitetta ei voi käyttää mihinkään mission critical kriittisen järjestelmän osana, ei ainakaan sillä tavalla että se järjestelmä ei enää toimi jos se laite lakkaa toimimasta. Sitten maatalouskäytössä on se, että onko IoT-laite tehty maatalousympäristöä ajatellen, joku lato tai karjasuoja on aika likainen paikka verrattuna asunnon sisätiloihin. Kestääkö se laite lämpötilan ja kosteuden vaihteluita, likaa, pölyä, sitä että rotat tulee nuuhkimaan että mikä tämä on ja voiko tätä syödä? Kestääkö se sitä että lehmä nuolaisee sitä miettiessään voiko tätä syödä? Käyttöympäristö on kanssa tällainen haastava.

[00:47:54] Tiedätkö tarjoaako IoT uusia mahdollisuuksia tai uusia tapoja tehdä asioita?

[00:48:18] En tiedä uusia, mutta ainakin uusi tapa on minkä tämä voisi mahdollistaa on miten eri maatilat voisivat tehdä yhteistyötä että ymmärtääkseni tämä klisee siitä että pellolle mennään kun huomataan että naapuri on mennyt pellolle. On jossain määrin totta, eli tällä tavalla maatilat jo tekevät järjestäytymätöntä yhteistyötä että siinä vaiheessa kun se yksi "johtoviljelijä" alkaa tehdä jotakin niin se aktivoi naapuriviljejijöitä. Samalla tavalla pystyisi tällaista yhteistyötä tekemään teknologisilla alustoilla. Mutta siinäkin on aika paljon haasteita että millä tavalla tämä voitaisiin paketoida sellaiseksi paketiksi että se oikeasti viljelijöitä kiinnostaa. Kyllähän se periaatteellisesti kiinnostaa koska kyllähän viljelijät aika paljon tekee yhteistyötä ja vaihtaa tietoja jne. Mutta miten tarkalleen ottaen se homma saataisiin tehtyä niin siihen minulla ei ole vastauksia ainakaan vielä.

[00:49:48] Minulle tulee mieleen kuva että palvelu voisi olla vaikka tautipaineen sensorointiin ja huomaamiseen ja kertoo, että tämän tiedon mukaan tällä pellolla ollaan havaittu tämä, miten sulla?

[00:50:08] Joo. Tuossa tulee taas se että miten se taputellaan paketiksi niin että se on viljelijöille mukavampi käyttää kuin Whatsapp. Koska Whatsapp on huono, mutta se on hyvin yleinen, Whatsappissa voi laittaa mitä tahansa kyselyitä, samoin kuin jos soittaa kaverille. Jos tehdään palvelu joka liittyy johonkin tiettyyn asiaan, niin jos se liittyy vain siihen asiaan: on tautipainepalvelu, suunnittelupalvelu, viljanostopalvelu, viljanmyyntipalvelu, lannoitteidenostopalvelu, ruiskutuskemikaalienostopalvelu, ruiskutuskemikaaliensuunnittelupalvelu, ja ... sitten halutaan mieluummin käyttää sitä Whatsappia kun siinä on se yksi palvelu jolla pystytään tekemään monta asiaa. Tämä on ehkä yksi iso ongelma järjestelmäintegraation lisäksi, että miten nämä kaikki erinäköiset toiminnot paketoidaan yhteen niin että se on viljelijälle käytettävä. Tällä hetkellä tämä paketti on aika monessa tapauksessa sitä kutsutaan maatalousneuvojaksi. Tai viljelyneuvojaksi. Se on oikein älykäs ja hyvä käyttöliittymä monimuotoisiin asiantuntijajärjestelmiin ja tarpeisiin, että miten me saadaan tehtyä tästä sellainen versio, joka kulkee mukana muutenkin kuin että soitetaan sille ja kysytään.

[00:52:38] Urbaani viljely, suuressa maailmassa ehkä. Onko suomen näkökulmasta merkittävää?

[00:52:59] En osaa hirveästi sanoa siitä muuta kuin että olen miettinyt sitä loppuviimeksi saada hoidettua siten että mitä ikinä viljelläänkin niin sinne pitää syötteitä tuoda vähemmän kuin jos valmis lopputuote tehtäisiin jossain muualla kuin jos se tuotaisiin paikan päälle. Tämä on esimerkiksi lähtökohtainen ongelma varmaan jossain urbaanissa kalanviljelyssä jos kalojen rehu tarvitsee tuoda muualta sinne viljelylaitokselle kun rehua kuitenkin tarvitaan enemmän kuin mitä sieltä saadaan kalaa koska sen prosessin hyötysuhde ei ole 100 %.

[00:53:45] Jos salaatti tuodaan New Yorkiin Kaliforniasta niin tilanne on ehkä erilainen.

[00:53:57] Eri tilanne, kyllä, salaatti kuitenkin tarvitsee valoa, sitä tuotetaan sähköllä, se tarvitsee vettä, sitä tulee hanasta, se tarvitsee ravinteita, mitä ravinteita tarvitaan vähemmän kuin mitä salaattia saadaan ulos koska siihen tulee niitä syötteitä muualtakin. Tämä ylipäätään on yksi ongelma kasvihuone- ja urbaaniviljelyssä, missä vaiheessa se on kannattavaa kuitenkin kun ne syötteet pitää tuoda sinne jollakin tavalla.

[00:55:00] Haastattelu loppuu, äänite päättyy.   